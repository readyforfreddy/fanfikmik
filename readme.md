### Wyjaśnienie

Przedstawione tu fragmenty tekstu zostały starannie, niewątpliwie znacznie staranniej niż je nagryzmolono, przepisane z kilku wymiętych, poplamionych świstków. Świstków, zostawionych jako prymitywne zakładki w jednej z książek ze zbioru lokalnej biblioteki. Tytułu ani autora nie warto nawet wspominać, aczkolwiek taki, a nie inny wybór rzuca niejakie światło na skandaliczną zawartość. Długo możnaby się rozwodzić, co może sprawiać, iż ktoś z własnej i nieprzymuszonej woli tworzy podobne "dzieła". Jednego możemy być niemal pewni: od ostatecznego bankructwa moralnego muszą dzielić sprawcę tych zbrodni na literaturze już tylko ostatnie łyki wina "Monsieur Chrobot", niewątpliwie konsumowanego wprost z butelki. 

Właściwie należałoby te zapiski zniszczyć, ale postanowiono zachować je tutaj dla kontrastu. Na tle tych wytworów wyobraźni maniaka Oryginały błyszczą jeszcze jaśniej swym dobrym, ciepłym i miłym światłem. Odważnym, ale ostrożnym! czytelnikom pozostawia się możliwość zajrzenia w ten brudny, lepki półmrok. Byle na krótko, i z powrotem w krąg Światła i Dobra!



[Światłocienie](https://github.com/readyforfreddy/fanfikmik/blob/main/fanfik.md)
