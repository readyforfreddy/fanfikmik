## Błędne ognie / Światłocienie

#### Ona

(_ta część powinna być nieco rozmarzona, rozmyta, wielokropki, aluzje, kolory/światłocień_)

Krople wody na jej nagich ramionach zalśniły rdzawo w promieniach popołudniowego słońca. Mokre włosy przylgneły do twarzy, zasłaniając jedno oko. W drugim zalśniła figlarna iskierka.

\- A tak właściwie, to co Ci się we mnie najbardziej podobało?  

Przez chwilę miał minę, jakby usilnie próbował sobie przypomnieć.

\- Nogi.

\- Twoja żona też ma zgrabne...

\- Nie mówmy o tym. Proszę.

Małomówny, ale konkretny. Właśnie to ją do niego ciągnęło, chyba odkąd poznała go jeszcze w szkole. Kuzyn męża, właściwie niemal jego brat. Młodszy, a przecież znacznie dojrzalszy, mężczyzna bardziej niż chłopiec. A jej mąż... chyba już na zawsze zostanie chłopcem. Synem swojej matki, przede wszystkim. Pewnie opowiadał teraz ich małej córeczce o jakimś zapomnianym dawno poecie. Albo co gorsza o własnym dziadku, samozwańczym autorytecie moralnym. 

Byle tylko się nie zgubili na tej podmiejskiej wycieczce, to by było podobne do tego fajtłapy. To niemal cud, że w ogóle mieli córkę, z tym jego bojaźliwym niezdecydowaniem. Na początku było to nawet urocze, ta jego nieśmiała delikatność, ta ciągła troska, czy aby nie robi czegoś niestosownego. 

Dopiero w silnych ramionach tego drugiego poczuła się kobietą. Z całej licznej rodziny męża tylko ten mrukliwy rudzielec zdawał się być normalny. Nie przynudzał godzinami o starożytnych mędrcach, nie rozpaczał nad upadkiem współczesnego świata, po prostu... był. I zawsze, od jednego spojrzenia, rozumiał jej obrazy. Jakoś tak... potrafił w kilku prostych, niemal pozornie szorstkich słowach wyrazić dokładnie to, co chciała przekazać. W przeciwieństwie do jej prywatnego, domowego krytyka, rozwodzącego się nad głębią, kreską, plamą... o których niestety nie miał zielonego pojęcia. Zielonego, ha, ha. Rudym ponoć dobrze w zielonym. 
No właśnie, Rudy... 

Chwilami nie potrafiła uwierzyć, że tak jakoś wyszło... A jednak. Fantastyczny facet. Tylko w to małżeństwo dał się wkręcić, jak nie on. Sympatyczna dziewczyna, ale czy oni w ogóle cokolwiek o sobie wiedzieli? Jeśli wierzyć rodzinnej wersji, miało to być jakieś filmowe niemal zauroczenie od pierwszego wejrzenia... a potem  już tylko presja jego matki, na niego i na nią. Najwyraźniej pani doktor spodobało się życie na wsi, więc zorganizowała sobie synową z gospodarstwem.

...

Podeszła bliżej, by mógł sięgnąć po koniuszek spowijającego ją ręcznika. Wystarczyło lekko pociągnąć, a opadł jak miękka, wilgotna kurtyna. Tuż obok zmiętych na podłodze białych spodni i czerwonej sukienki.

#### On: 

(_ta część powinna być rozwlekła, wielokropki, piętrowe zdania, wątpliwości. bohater pełen lęków, ale jednocześnie jakoś przekonany o byciu Prawdziwym Mężczyzną_)

Bladobłękitne niebo przecinał powoli samolot. Z naziemnej, wręcz przyziemnej perspektywy zdawał się malutki jak muszka owocówka. Tak naprawdę był pewnie ogromny, metalowy szerszeń pożerający lekkomyślnych podróżnych. I jeszcze te zarazki w klimatyzacji. Już kilka razy wykręcał się z odwiedzin u starszej siostry na Wyspach Brytyjskich. Rodzina ciągle wyobraża sobie, że jest jakimś mięczakiem, ale mężczyzna musi przede wszystkim dbać o żonę i dziecko, nie może się narażać bez powodu. Musi być ostoją, opoką, oczywiście. 

Najważniejsze, że własna żona w końcu dostrzegła w nim tę siłę. Nie musiała niczego mówić, dostrzegł to sam w jej najnowszych pracach. Jej styl ostatnio wyraźnie ewoluował. Pastelowe, rozmyte sielsko krajobrazy ustąpiły niemal komiksowym, zamaszystym, jakby kreślonym od przykładnicy liniom w kolorach stali, juty, cegły, miedzi. W cieniach, rzucanych przez wysokie budynki majaczyła potężnie zbudowana postać. Bohater, przywódca... może oficer? Westchnął głęboko, właściwie zawsze chciał być kimś takim. Jak... jak jego własny kuzyn. Zawsze żył trochę w cieniu tego introwertycznego osiłka, trochę się go bał, a trochę podziwiał. I chyba... jakoś nieświadomie próbował naśladować. Ostatnio widać jakoś bardziej mu się to udawało. 

_myśli: Rudy pewnie ciągle uprawia seks z żoną. jak zwierzęta. on sam żony trochę się boi, a trochę brzydzi. kilka nieśmiałych zbliżeń, inicjowanych raczej przez nią. Ciąża, Dziecko._


~~Gdzieś za miastem, ciepłe popołudnie wczesnego lata. Mała dziewczynka, córka, zbiera polne kwiaty. On pochłonięty własnymi myślami. Lekka mgiełka w powietrzu zmiękcza kolory, przywodzi na myśl obrazy malowane przez żonę. Właściwie to ostatnio~~ 



#### Ten trzeci:

(_ta część ma być pisana krótkimi zdaniami, równoważniki, zdecydowanie._)

Jak to się właściwie stało? Trochę nie w porządku wobec kuzyna. Właściwie bardzo nie w porządku. Tak jakoś wyszło. Widać zaraz, że są niedopasowani. Wyzwolona artystka, pomysłowa i rozpalona pod tą pozornie spokojną maską. I te nogi. Jego własna żona... szkoda gadać, piękna i dobra, ale praktyczna aż do bólu. Poza tym właściwie nieobecna. Zupełnie jak jego ojciec. I matka. Każde z nich chciałoby być nie jednym, a trzema lekarzami naraz. Dwadzieścia godzin na dobę, bez urlopu. A jak już im się trafił urlop, to... szkoda gadać. 

Rzeczywiście było to wtedy jak w filmie. Zauroczenie od pierwszego wejrzenia. Jeszcze nieźle oberwał od tego wiejskiego cwaniaka. Pewnie w tym zamroczeniu dał sobie wmówić, że to już na zawsze, do końca, zaklepane. 

Kumple z roku zmieniali dziewczyny z imprezy na imprezę, dziewczyny zmieniały ich, świat zmieniał się dookoła, a on... on miał już żonę, dom, i całą rodzinę na głowie. Pewnie nie mogli się doczekać, kiedy wreszcie będą kolejne wnuki. Matka, ciotki, dziadkowie, cały czas pod czujnym, przytłaczającym nadzorem. 

A oni... właściwie wszystko jakby się urwało po tej krótkiej niby-podróży poslubnej. Ona ciągle w podręcznikach albo na zajęciach, on między rozbudową domu a pomaganiem wujostwu przy gospodarstwie... i wtedy zdarzyły się te imieniny. 

U kuzynów. Wyglądała świetnie, ta jego... bratowa? Chyba tak. Bo to przecież jak brat. Nie całkiem udany, ale brat.

Kuzyn nudzi o czymś jego żonie, jakiś wiersz o pszczołach? Aga patrzy przez kieliszek rubinowego wina. Wkłada do ust czereśnię razem z ogonkiem. Kiedy ogonek pojawia się znowu, jest na nim zawiązany supełek. Milczenie. Napięcie.


